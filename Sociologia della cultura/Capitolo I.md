# Significati
_Non esiste una cosa come la «cultura» o la «società» nel mondo reale. Ci sono solo persone che lavorano, scherzano, allevano bambini, pensano, amano, credono e agiscono in una grande varietà di modi. Parlare di cultura da una parte e di società dall’altra significa fare una distinzione analitica tra due diversi aspetti dell’esperienza umana."_
Wendy Griswold

La **rete di significati** che nel loro insieme definiscono la cultura:
	- ==Valori==: asserti prescritti su cosa sia giusto e desiderabile in una società.
	- ==Norme==: asserti prescritti su come ci si deve comportare in una determinata società per realizzare determinati valori.
	- ==Credenze==: modo in cui i membri di una società pensano funzioni il mondo.
	- ==Simboli espressivi==: modo in cui le norme, i valori e le credenze vengono rappresentati.

## Tipi di significati
- **Significati semplici** (segni): denota una corrispondenza biunivoca fra significante e significato. 
_Ex. semaforo rosso/alt_

- **Significati complessi** (simboli): simboli che evocano una varietà di significati. Connota, suggerisce ed evoca. 
_Ex. la bandiera americana_

## Interpretazione dei significati
La cultura è per lo più fatta di significati complessi, perciò per comprenderla dobbiamo sbrogliare l'insieme di simboli condivisi all'interno della società. 

-  **Interpretazione dei significati della Griswold**: riconosce nella cultura un completamento dell'apparato genetico di cui è proprietario ogni singolo individuo. Infatti l'uomo nasce geneticamente incompleto per vivere nella società e la cultura rappresenta il completamente a questo deficit genetico. È pertanto la bussola contro il caos degli eventi. 
- **Interpretazione dei significati di Geertz**:
_"L’uomo è un animale impigliato nelle reti di significati che egli stesso ha tessuto, credo che l’intera cultura consista in queste reti e che perciò la loro analisi non sia anzitutto una scienza sperimentale in cerca di leggi, ma una scienza interpretativa in cerca di significato.
Inoltre l’uomo ha bisogno di chiare fonti simboliche affinché possa trovare la sua strada nel mondo._"

# Il Diamante Culturale
Oltre alla definizione di cultura, è anche necessario comprendere come la cultura e il mondo sociale stiano insieme, cioè ==come gli individui creino significati== nel contesto sociale. 
Fra gli strumenti necessari per esaminare i fenomeni culturali vi è l'oggetto culturale. 

## L'Oggetto Culturale
La Griswold definisce un oggetto culturale:
- è ed ha un **significato condiviso** (= il suo senso è condiviso da coloro che si riconoscono in quella cultura) e socialmente incorporato in una forma.
- il suo senso si riferisce ai valori che esso indica. 
- è un'espressione significativa udibile, visibile, tangibile o articolata che racconta una storia. 

Solo quando ==diventano pubblici,== diventano oggetti culturali. Quindi se si trasmette un programma radiofonico e un problema fa si che nessuno lo possa sentire, si tratta di un _oggetto culturale potenziale, ma non reale_.

## Diamante culturale
Il metodo per fare analisi culturale è il diamante culturale, un costrutto metodologico. Racchiude in un rombo i quattro elementi fondamentali alla base dell'analisi culturale: 
- il **creatore** dell'oggetto culturale
- l'**oggetto culturale** materiale o immateriale
- il **ricevitore** dell'oggetto culturale 
- il **mondo sociale**

![[Screenshot from 2022-09-30 17-55-24.png]]

Fare analisi culturale vuol dire prendere in considerazione gli elementi propri dell'oggetto, cercando di evidenziare quali sono i significati a cui rimanda, metterlo in collegamento con le organizzazione che producono e distribuiscono l'oggetto culturale (creatore). Esso verrà sperimentato dai ricevitori, all'interno del contesto in cui la cultura viene creata e sperimentata. 
Tuttavia il diamante culturale non dice quale sia la relazione fra le relazione dei vari punti, ma solo che **esiste** una relazione. 










